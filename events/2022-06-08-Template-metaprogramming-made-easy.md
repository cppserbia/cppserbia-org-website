---
title: "Template metaprogramming made easy"
date: 2022-06-08T18:00:00+02:00
created: 2022-05-18T10:26:12-04:00
event_type: PHYSICAL
status: PAST
duration: PT2H
end_time: 2022-06-08T20:00:00+02:00
event_url: https://www.meetup.com/cpp-serbia/events/285986603/
event_id: 285986603
venues: ['Ljubostinjska 2, Beograd, rs']
---

# Template metaprogramming made easy

Za ljude koji se nisu susreli sa [templejt metaprogramiranjem](https://en.wikipedia.org/wiki/Template_metaprogramming), ono može da deluje zastrašujuće, sa komplikovanom i nerazumljivom sintaksom.

Cilj ovog predavanja je da se pokaže da ne treba da bude tako i da je za neko početno razumevanje potrebna samo promena u perspektivi.

Metaprogramiranje jeste programiranje i kao takvo nije nešto što bilo koji C++ inženjer(ka) ne može da savlada i koristi u svakodnevnom radu, iako mu je primena uglavnom u razvoju biblioteka.

Predavanje neće biti preterano tehničkog karaktera (barem koliko je to moguće za temu koja se obrađuje), baš u svrhu toga da se pokaže da metaprogramiranje nije toliki bauk. Očekivano je neko osnovno poznavanje C++-a, dok znanje o templejtima nije neophodno jer ćemo imati mali uvod kroz nekoliko osnovnih primera (pitanja su naravno dobrodošla u svakom trenutku).

Kako je predviđeno da predavanje traje oko sat vremena, neće biti reči o nekim specifičnim (komplikovanijim, problematičnim) slučajevima, sa idejom da se to ostavi publici da sama istraži. Na kraju krajeva, programiranje je pre svega zabavno, a templejt metaprogramiranje je jedna od najzabavnijih oblasti koje nikako ne treba izbegavati.

Predavač: [Miloš Anđelković](https://www.linkedin.com/in/milo%C5%A1-an%C4%91elkovi%C4%87-79952118a/).

Link ka Slack workspace-u C++ user grupe možete naći [ovde](https://cpplang.com).

Datum i vreme događaja: **8\. jun \(sreda\)\, u 18h**
Mesto održavanja: **Srednja škola "Arhimed"**
Adresa: **Ljubostinjska 2** (škola se nalazi blizu studentskog doma "Lola", najbliži javni parkinzi su "Vukov spomenik" i "Baba Višnjina")

Vidimo se!


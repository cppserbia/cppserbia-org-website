---
title: "vcpkg i CMake: Početak"
date: 2023-04-24T18:00:00+02:00
created: 2023-04-14T07:30:04-04:00
event_type: PHYSICAL
status: PAST
duration: PT3H
end_time: 2023-04-24T21:00:00+02:00
event_url: https://www.meetup.com/cpp-serbia/events/292892230/
event_id: 292892230
venues: ['ICT Hub Kralja Milana, Beograd, rs']
---

# vcpkg i CMake: Početak

Započinjanje novog projekta je samo po sebi teško. C++ ima dodatnu komplikaciju što ne postoje standardni build system i package manager, što se na raznim upitnicima navodi kao jedan od najvećih problema sa kojim se C++ programeri susreću. Ukoliko neko tek uči C++, ovi nedostaci mogu taj proces da učine još bolnijim.

Ovo je dovelo do toga da postoji veliki broj build sistema i package manager-a sa različitim načinima rada i pristupima rešavanju istog problema. CMake se izdvojio kao najzastupljeniji build system koji koristi ili sa kojim može da radi većina biblioteka koje su dostupe na internetu. On pak, slično C++-u, postoji dovoljno dugo da ima problem sa tim da postoji dosta načina da se uradi ista stvar, pa korišćenje internet pretrage za snalaženje može da bude problematično. Package manager-i se generalno slabo koriste, ali među onima koji se koriste dva najzastupljenija su **Connan** i **vcpkg**.

Ovde ćemo kroz primer proći kroz osnove korišćenja **CMake**-a i **vcpkg**-a za pravljenje novog projekta. Cilj nije da se upoznamo sa detaljima ni jednog ni drugog alata, već samo da se demonstrira da postavljanje build system-a i upravljanje bibliotekama ne treba da bude neki bauk već može da bude vrlo jednostavno.

Predavač: [Miloš Anđelković](https://www.linkedin.com/in/milo%C5%A1-an%C4%91elkovi%C4%87-79952118a/)

**Zoom link**: https://cppserbia.com/meet
Link ka Slack workspace-u C++ user grupe možete naći [ovde](https://cppserbia.com).
Datum i vreme događaja: **24\. april \(ponedeljak\)\, u 18h**
Mesto održavanja: **ICT Hub**
Adresa: **Kralja Milana 10**

Vidimo se!


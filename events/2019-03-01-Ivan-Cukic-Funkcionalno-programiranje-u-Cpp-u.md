---
title: Ivan Čukić - Funkcionalno programiranje u C++-u
date: 2019-03-01T18:00:00.000Z
created: 2019-02-20T12:36:08.000Z
event_type: PHYSICAL
status: PAST
duration: PT2H
end_time: 2019-03-01T20:00:00.000Z
event_url: 'https://www.meetup.com/cpp-serbia/events/259120701/'
event_id: 259120701
venues:
  - 'Startit Centar, Belgrade, RS'
imageUrl: >-
  https://images.cppserbia.org/events/2019-03-01-Ivan-Cukic-Funkcionalno-programiranje-u-Cpp-u.jpg
---

# Ivan Čukić - Funkcionalno programiranje u C++-u

U beogradskom Startit Centru će 1. marta sa početkom od 18 časova biti održan meetup na temu funkcionalnog programiranja u C++. Organizator događaja je Nutanix, američka kompanija koja je prošle godine kupila domaći startup Frame. Predavač na ovom događaju će biti Ivan Čukić.

Akcenat ovog meetupa će biti na praktičnoj strani funkcionalnog programiranja i detaljnim i slikovitim prikazima alata koje C++ nudi za razvoj softvera funkcionalnim stilom. Nakon predavanja biće održan networking uz posluženje, pa će svi zainteresovani moći da razmene mišljenja o temi meetupa, ali i svim drugim zanimljivim temama iz programerske zajednice.

Kome je predavanje namenjeno:

Iako meetupu mogu prisustvovati i početnici, predavanje je prvenstveno namenjeno onima koji već imaju određeno iskustvo u C++ razvoju softvera.

O predavaču:

Ivan Čukić je C++ developer sa petnaest godina iskustva. Ivan je jedan od glavnih programera projekta KDE i autor je knjige ‚‚Functional programming in C++”. Pored toga, predaje na Matematičkom fakultetu Univerziteta u Beogradu na kom je doktorirao i trenutno drži nastavu iz dva predmeta — Razvoj softvera i Funkcionalno programiranje.

Prijave

Prisustvovanje meetupu je besplatno, ali je zbog očekivanog interesovanja poželjno da se prijavite preko ove forme:

https://goo.gl/4iiKzG

Predavanje će biti održano 1. marta u prostorijama Startit Centra u Beogradu, ulica Savska broj 5, sa početkom u 18 časova.

